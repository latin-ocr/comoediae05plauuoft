XVIII PRAEFATIO

utrum octonarios an dimetros exhibeas saepe certis
rationibus definire nequeas tum in aliis generibus de
versiculorum discriptione sive ex librorum memoria
sive ex arte metrica instituenda dubius haereas. Sed
etiam ipsa genera metri haud raro diversa statui pos-
sunt neque pauca admisimus in hac editione quae cum
ab aliis tum a nobis valde addubitata sint. Quamquam
interdum ipso quem damus conspectu dubitationem
aut minui aut tolli sentimus, ah'is locis fundamentum
saltem sic praeberi confidimus ad novas quaestiones
instituendae. In designandis metris interdum receptos
terminos adhibuimus, etsi rationi metricae non prorsus
respondeant.

Iam laboriosum opuS‚ quod diu nos tenuit, non
possumus melius finire quam actione gratiarum quas
imprimis ei debemus cui hanc editionem dedicavimus:
OSCARO SEYFFERT. Qui a prima usque ad ulti-
mam plagulam oculos mentemque intendens errores
correxit, dubitationes modo movit modo removit, obser-
vationes emendationesque impertiit benevolentissime.

lenae et Heidelbergae m. Oct. a. MDCCGXCV.
G. G·- F. S.

